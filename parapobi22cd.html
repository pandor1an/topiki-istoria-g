<HTML>
<HEAD>
<meta http-equiv=Content-Type content="text/html;  charset=ISO-8859-7">
<TITLE>Parapobi1</TITLE>
</HEAD>
<BODY bgcolor="#DCD4D1">
 	<center><h2> Το σχέδιο και οι ενέργειες της Επιτροπής Αποκατάστασης Προσφύγων</h2></center>
<p style="text-align:justify">
  <font face="Verdana, Arial, Helvetica, sans-serif" size="2" color="#333333"><b>Η Επιτροπή προσπάθησε στις αποφάσεις της για την εγκατάσταση προσφύγων σε διάφορες περιοχές να λάβει υπόψη της κάποιες παραμέτρους, όπως : 1.την ασχολία τους στον τόπο καταγωγής τους (αγρότες ή αστοί). Ο στόχος της Επιτροπής ήταν, όχι πάντα επιτεύξιμος , να αποκαταστήσει τους γεωργούς πρόσφυγες σε περιοχές όπου θα μπορούσαν να συνεχίσουν την παραγωγή τους με καλλιέργειες με τις οποίες καταγίνονταν και προηγουμένως, π.χ. οι καλλιεργητές δημητριακών εγκαταστάθηκαν κυρίως στη Μακεδονία και τη Θράκη, το ίδιο και οι καπνοκαλλιεργητές, ενώ οι αμπελουργοί στην Κρήτη κ.λπ. 2.τον τόπο της καταγωγής τους. Η Επιτροπή επεδίωξε να αποκαταστήσει τους πρόσφυγες που προέρχονταν από μια συγκεκριμένη περιοχή στον ίδιο χώρο. Για αυτό και εμφανίστηκαν πολλά τοπωνύμια με το επίθετο Νέος ή Νέα μπροστά (Νέα Κίος, Νέα Μουδανιά κ.λπ.) και 3. τις συνθήκες που επικρατούσαν στην Ελλάδα τότε, ιδιαίτερα τις πολιτικές και τις οικονομικές. Η Ελλάδα ήταν μια χώρα κυρίως αγροτική, υπήρχαν άφθονα "ελεύθερα" κτήματα τα οποία είχαν εγκαταλείψει οι μουσουλμάνοι και οι Βούλγαροι και η εγκατάσταση σε αγροτική περιοχή ήταν φθηνή και αμέσως παραγωγική. Τέλος το ελληνικό κράτος μπορούσε μέσω της εγκατάστασης προσφύγων σε περιοχές όπως η Μακεδονία και η Θράκη να ενισχύσει το ελληνικό στοιχείο.
</b> </font><br>
 </p>		  
 <center><h2> <a href="Javascript:history.go(-1);">Επιστροφή</a></h2></center>
</body>
</html>