<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-7">
<title>Η    ΜΑΝΑ    ΤΟΥ   ΧΡΙΣΤΟΥ</title>
<link href="styles.css" rel="stylesheet" type="text/css" />

</head>

<body  background="images/bg.jpg">
<p class="title" align="center"> Η ΜΑΝΑ ΤΟΥ ΧΡΙΣΤΟΥ </p>
<p align="center" class="title"><i> Κώστας Βάρναλης </i></p>
<table width="80%"  Cellspacing="0" cellpadding="0" style="border-width:1;border-style: solid;border-color:#8C260F;" align="center">
  <tr>
  	<td width="5%" valign="top" bgcolor="#F5CD51"> </td>
    <td width="45%" valign="top" bgcolor="#F5CD51"><p > <font face="Verdana, Arial, Helvetica, sans-serif" size="2" color="#333333">Πώς οι δρόμοι ευωδάνε με βάγια στρωμένοι, <br>
  ηλιοπάτητοι δρόμοι και γύρω μπαξέδες!&nbsp;&nbsp;&nbsp;&nbsp;&nbsp;&nbsp; <br>
  Η χαρά της γιορτής όλο πιότερο αξαίνει&nbsp;&nbsp;&nbsp;&nbsp;&nbsp; <br>
  και μακριάθε βογγάει και μακριάθε ανεβαίνει. </p>
      <p> Τη χαρά σου, Λαοθάλασσα, κύμα το κύμα, <br>
  των αλλώνε τα μίση καιρό τήνε θρέφαν&nbsp;&nbsp;&nbsp; <br>
  κι αν η μαύρη σου κάκητα δίψαε το κρίμα, <br>
  να που βρήκε το θύμα της,&nbsp; άκακο θύμα! </p>
      <p> Αχ! πώς είχα σα μάνα κι εγώ λαχταρήσει&nbsp;&nbsp;&nbsp;&nbsp; <br>
  (ήταν όνειρο κι έμεινεν, άχνα και πάει)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <br>
  σαν και τ' άλλα σου αδέρφια να σ' είχα γεννήσει <br>
  κι από δόξες αλάργα κι αλάργα από μίση. </p>
      <p> Ένα κόκκινο σπίτι σ' αυλή με πηγάδι. . .&nbsp;&nbsp;&nbsp;&nbsp;&nbsp; <br>
  και μια δράνα γιομάτη τσαμπιά κεχριμπάρι. . . <br>
  νοικοκύρης καλός να γυρνάς κάθε βράδι,&nbsp;&nbsp;&nbsp;&nbsp;&nbsp;&nbsp; <br>
  το χρυσό, σιγαλό και γλυκό σαν το λάδι. </p>
      <p> Κι άμ' ανοίγεις την πόρτα με πριόνια στο χέρι, <br>
  με τα ρούχα γεμάτα ψιλό ροκανίδι,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <br>
  (άσπρα γένια, άσπρα χέρια) η συμβία περιστέρι <br>
  ν' ανασαίνει βαθιά τ' όλο κέδρον αγέρι. </p>
      <p> Κι αφού λίγο σταθείς και το σπίτι γεμίσει&nbsp;&nbsp;&nbsp;&nbsp;&nbsp; <br>
  τον καλό σου τον ήσκιο, Πατέρα κι Αφέντη, <br>
  η ακριβή σου να βγάνει νερό να σου χύσει,&nbsp;&nbsp;&nbsp; <br>
  ο ανυπόμονος δείπνος με γέλια ν' αρχίσει. </p>
      <p> Κι ο κατόχρονος θάνατος θάφτανε μέλι<br>
  και πολλή φύτρα θ' άφηνες τέκνα κι αγγόνια<br>
  καθενού και κοπάδι, χωράφια κι αμπέλι,<br>
  τ' αργαστήρι εκεινού, που την τέχνη σου θέλει. </font></p></td>
    <td width="45%" valign="top" bgcolor="#F5CD51"><p> <font face="Verdana, Arial, Helvetica, sans-serif" size="2" color="#333333">Κατεβάζω στα μάτια τη μάβρην ομπόλια,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <br>
  για να πάψει κι ο νους με τα μάτια να βλέπει. . . <br>
  Ξεφαντώνουν τ' αηδόνια στα γύρω περβόλια, <br>
  λεϊμονιάς σε κυκλώνει λεπτή μοσκοβόλια. </p>
      <p> Φεύγεις πάνω στην άνοιξη, γιε μου, καλέ μου, <br>
  άνοιξή μου γλυκιά, γυρισμό που δεν έχεις.&nbsp;&nbsp;&nbsp;&nbsp; <br>
  Η ομορφιά σου βασίλεψε κίτρινη, γιε μου,&nbsp;&nbsp;&nbsp;&nbsp; <br>
  δε μιλάς, δεν κοιτάς, πώς μαδιέμαι, γλυκέ μου! </p>
      <p> Καθώς κλαίει, σαν της παίρνουν το τέκνο, η δαμάλα , <br>
  ξεφωνίζω και νόημα δεν έχουν τα λόγια.&nbsp;&nbsp;&nbsp;&nbsp;&nbsp;&nbsp; <br>
  Στύλωσέ μου τα δυο σου τα μάτια μεγάλα.&nbsp;&nbsp;&nbsp; <br>
  Τρέχουν αίμα τ' αστήθια, που βύζαξες γάλα. </p>
      <p> Πώς αδύναμη στάθηκε, τόσο η καρδιά σου&nbsp; <br>
  στα λαμπρά Γεροσύλυμα Καίσαρας να μπης! <br>
  Αν τα πλήθη αλαλάζανε ξώφρενα (αλιά σου!) <br>
  δεν ήξεραν ακόμα ούτε ποιο τ' όνομά σου! </p>
      <p> Κει στο πλάγι δαγκάναν οι οχτροί σου τα χείλη. .<br>
  Δολερά ξεσηκώσανε τ' άγνωμα πλήθη<br>
  κι όσο ο γήλιος να πέσει και νάρθει το δείλι,<br>
  το σταυρό σου καρφώσαν οι οχτροί σου κι οι φίλοι. </p>
      Μα γιατί να σταθείς να σε πιάσουν! Κι ακόμα&nbsp;&nbsp;&nbsp;&nbsp; <br>
σα ρωτήσανε: «Ποιος ο Χριστός;» τι πες «Να με!»<br>
Αχ! δεν ξέρει τι λέει το πικρό μου το στόμα! <br>
Τριάντα χρόνια, παιδί μου, δε σ' έμαθ' ακόμα!</font> </td>
<td width="5%" valign="top" bgcolor="#F5CD51"> </td>
  </tr>
</table>
<p>&nbsp;</p>
</body>
</html>
